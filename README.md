# Instrukcja dotycząca wykonania badań w aplikacji LearnVocabulary

## Przebieg badań
Moja praca magisterska skupia się na wykorzystaniu technologii Augmented Reality (Rzeczywistości Rozszerzonej) w nauce języka obcego. Podczas badań będę Cię prosił o naukę słówek z języka hiszpańskiego za pomocą dwóch metod.
Pierwsza metoda to zwykłe, klasyczne fiszki.
Druga metoda wykorzystuje technologię AR do renderowania modeli 3D w Twoim pokoju wraz z podpisami.

Badania będą trwały dwa dni, czyli dzisiaj (**tj. niedziela "Nauka i test"**) i **czwartek "Test"**.
Pierwszego dnia będziesz się uczyć słówek za pomocą dwóch metod, a na koniec przystąpisz do testu końcowego, który sprawdzi, ile zapamiętałeś w perspektywie krótkoterminowej.
Po 4 dniach wykonasz tylko testy końcowe, które sprawdzą, ile zapamiętałeś w perspektywie długoterminowej.

Za pomocą każdej metody będziesz się uczyć innych 15 słówek.
Badanie jest podzielone w następujący sposób:
1. nauka 5 słówek;
2. quiz z 5 słówek;
3. nauka poprzednich 5 słówek + 5 nowych;
4. quiz z 5 nowych słówek;
5. nauka poprzednich 10 słówek + 5 nowych;
6. quiz z 5 nowych słówek;
7. quiz z wszystkich 15 słówek;
8. test samodzielnego wpisywania 15 słówek.

Najpierw za pomocą jednej metody, potem za pomocą drugiej.
Po 4 dniach będą testy sprawdzające rezultaty nauki za pomocą dwóch metod:
1. test samodzielnego wpisywania 15 słówek;
2. quiz z wszystkich 15 słówek.

## Kwestie organizacyjne
Na maila powinieneś otrzymać zaproszenie do testowania aplikacji LearnVocabulary.
Postępuj zgodnie ze wskazówkami, które będą w tym mailu.
Możesz zainstalować aplikację *AppTester* do testów, lecz nie jest to konieczne.
Pobierz i zainstaluj **LearnVocabulary**.
Będzie trzeba włączyć w ustawieniach telefonu zezwolenie na instalację aplikacji z nieznanych źródeł (z aplikacji *AppTester*), ponieważ nie jest to aplikacja udostępniana oficjalnie przez Sklep Play.
Jeśli będziesz miał z tym problem, daj znać to pomogę.
Po skończeniu badań możesz odinstalować aplikację i cofnąć to uprawnienie.

Po zainstalowaniu:
- kliknij **'WYŚLIJ DANE'** - w celu weryfikacji, czy na pewno będziesz w stanie wysłać mi rezultaty swoich badań po ich skończeniu;
- kliknij **'AR DEMO'** - w celu przetestowania działania Augmented Reality, zobaczyć jak to działa, żeby nie czuć się zagubionym podczas faktycznych badań.

Krótki poradnik co do zachowania w AR:
- na środku ekranu zobaczysz poruszającą się ikonę dłoni z telefonem - musisz wykonywać lekko koliste ruchy w celu wykrycia powierzchni;
- wykryta powierzchnia jest oznaczona jako białe punkty;
- po kliknięciu w wykryty obszar zostanie dodany obiekt 3D;
- obiekt 3D możesz zaznaczyć, powiększyć/zmniejszyć, obrócić, obejść go w około.

Jeśli nie masz zainstalowanych Google AR Services to wyskoczy okienko, że są wymagane. Zainstaluj je.
Jeśli podczas korzystania z AR zobaczysz czarny ekran zamiast widoku z kamery - zalecam wykonanie restartu telefonu (AR Services czasami nie działają).
Jeśli chodzi o powierzchnie, które dobrze działają z AR to są to powierzchnie niejednorodne, niebłyszczące. Polecam coś z wyraźną fakturą, np. otwarty zeszyt, koszulka, pościel.

Jeśli wszystko było okej, nie wyskoczył żaden błąd to znaczy, że możemy zaczynać!

Zaczynasz od opcji **"Nauka i test"**. 
Aktualne ustawienia nauki są wyświetlone na ekranie.
Wybierz odpowiednią grupę użytkownika O1/O2/O3/O4, którą podałem w wiadomości i kliknij **'Zaczynamy'**.
Przejdziesz do ekranu z **"Krokami do wykonania"**.
Z tego ekranu jesteś prowadzony po kolei do każdego etapu badania.
Wystarczy klikać przycisk na dole ekranu **"Dalej"**.
Nie cofaj się z tego ekranu, cały proces nawigacji jest obsługiwany przyciskiem na dole.

Po skończeniu nauki dla pierwszej grupy słówek przejdziesz do początkowego ekranu.
Kliknij ponownie **'Zaczynamy'** i wykonujesz identyczne rzeczy, lecz inną metodą i z inną grupą słówek.

W przypadku nauki za pomocą fiszek, jak i AR, kliknij na napis w celu pokazania tłumaczenia słowa. Czas nauki jest ograniczony i wynosi 2 minuty (widać go na górze ekranu). 
W przypadku quizu wybierz poprawne tłumaczenie prezentowanego słowa.
W przypadku samodzielnego wpisywania słów, wpisz poprawne tłumaczenie prezentowanego słowa.

Po skończeniu nauki i testów dla dwóch grup słowek, kliknij **"WYŚLIJ DANE"** i potwierdź wysłanie maila.
Na koniec wypełnij proszę ankietę, która jest dostępna pod adresem: [https://forms.gle/asnjZkQv45X7vAwQ7](https://forms.gle/asnjZkQv45X7vAwQ7).
To był ostatni element na dziś, zapraszam za 4 dni! Przypomnę o tym :)

Po 4 dniach czekają Cię tylko i wyłącznie testy, w których zobaczymy, jak dużo udało Ci się zapamiętać z nauki każdą z metod.

W celu wykonania testów wchodzimy do apki, będzie zaznaczona opcja **"Test"**.
Klikamy **"Zaczynamy"** i wykonujemy dwa rodzaje testów dla pierwszej grupy słówek.
Po skończeniu przechodzimy do głównego ekranu i ponownie klikamy **"Zaczynamy"**, aby wykonać to samo dla drugiej grupy słówek.

Po wykonanych testach, kliknij **"WYŚLIJ DANE"**, potwierdź wysłanie przygotowanego maila.
I to by było na tyle, dzięki za pomoc w badaniach! :) 
